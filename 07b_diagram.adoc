= Forenklet modell av DCAT-AP-NO [[UML-diagram]] 

<<img-ForenkletModell>> viser en meget forenklet modell av DCAT-AP-NO. Den viser ikke alle klasser i standarden, heller ikke alle relasjoner og egenskaper. Modellen er ikke ment som en formell representasjon av standarden, men kun for å gi en visuell oversikt over noen av klassene og relasjoner mellom dem. Før eventuell uoverensstemmelse mellom tegningen og den tekstlige beskrivelsen blir rettet opp, har den tekstlige beskrivelsen av klassene/egenskapene forrang. Samme forrang gjelder også når det gjelder eventuelle uoverensstemmelser mellom tekstlige beskrivelser og tegninger i resten av standarden. 

[[img-ForenkletModell]]
.Meget forenklet modell av DCAT-AP-NO, men kun noen få klasser tatt med i tegningen.
[link=images/DCAT-AP-NO-forenklet-modell.png]
image::images/DCAT-AP-NO-forenklet-modell.png[]

// Last ned modell: link:images/DCAT-AP-NO2_20210903.png[png] |  link:files/DCAT-AP-NO2_20210903.eap[XMI for EA]

Figuren illustrerer følgende:

* En katalog BØR inneholde beskrivelse av et eller flere datasett og/eller en eller flere datatjenester. 
** Merk at selv om beskrivelse av hverken datasett eller datatjeneste er obligatorisk, BØR man unngå å ha tom katalog. 
* Et datasett BØR tilgjengeliggjøres som en eller flere distribusjoner, og en distribusjon KAN nås via en eller flere datatjenester. 
* En datatjeneste BØR brukes til å tilgjengeliggjøre et eller flere datasett. 
** Merk at selv om det ikke er obligatorisk å knytte en datatjeneste til datasett, BØR man unngå å ha datatjeneste som ikke tilgjengeliggjør datasett.  

#_@@@@@ det bør vurderes, i et vedlegg, å ha en oversikt/tegning over alle klasser og relasjoner mellom dem (i så fall med relasjoner på kryss og tvers), eller bare referere til EU sin tegning direkte?_#

== Minste krav til en katalog (dcat:Catalog)

Følgende obligatoriske opplysninger SKAL tas med i en Katalog:

* fritekst-beskrivelse av inneholdet i katalogen 
* kontaktopplysninger som kan brukes vedrørende spørsmål og kommentarer om katalogen
* navnet på katalogen
* aktøren (organisasjonen) som er ansvarlig for å gjøre katalogen tilgjengelig 

Se ellers kapitlet <<Katalog>> for andre opplysninger som BØR og KAN tas med i en katalog, samt tekniske krav til hvordan opplysningene SKAL uttrykkes.

== Minste krav til en datasettbeskrivelse (dcat:Dataset)

Det er anbefalt, dvs. ikke obligatorisk, å ha beskrivelse av et eller flere datasett i en katalog, men når det gjøres, SKAL følgende obligatoriske opplysninger tas med i beskrivelsen av et datasett:  

* fritekst-beskrivelse av datasettet
* kontaktopplysninger som kan brukes vedrørende spørsmål og kommentarer om datasettet
* hovedtema for datasettet, og verdien SKAL dessuten velges fra EUs kontrollerte vokabular https://op.europa.eu/en/web/eu-vocabularies/concept-scheme/-/resource?uri=http://publications.europa.eu/resource/authority/data-theme[__Data theme__  &#x29C9;, window="_blank", role="ext-link"]
* navnet på datasettet
* aktøren (organisasjonen) som er ansvarlig for å gjøre datasettet tilgjengelig 

Se ellers kapitlet <<Datasett>> for andre opplysninger som BØR og KAN tas med i beskrivelsen av et datasett, samt tekniske krav til hvordan opplysningene SKAL uttrykkes. 

== Minste krav til en datatjenestebeskrivelse (dcat:DataService)

Det er anbefalt, dvs. ikke obligatorisk, å ha beskrivelse av en eller flere datatjenester i en katalog, men når det gjøres, SKAL følgende obligatoriske opplysninger tas med i beskrivelsen av en datatjeneste (dcat:DataService):

* rotplassering eller primært endepunkt for tjenesten
* kontaktopplysninger som kan brukes vedrørende spørsmål og kommentarer om tjenesten
* navnet på tjenesten

Se ellers kapitlet <<Datatjeneste>> for andre opplysninger som BØR og KAN tas med i beskrivelsen av en datatjeneste, samt tekniske krav til hvordan opplysningene SKAL uttrykkes.

== Minste krav til en distribusjonsbeskrivelse (dcat:Distribution)

Det er anbefalt, dvs. ikke obligatorisk, å beskrive hvordan et datasett distribueres, men når det gjøres, SKAL følgende obligatoriske opplysninger tas med i beskrivelsen av en distribusjon til et datasett (dcat:Distribution):

* tilgangsURL, dvs. URL som gir tilgang til en distribusjonen av datasettet

Se ellers kapitlet <<Distribusjon>> for andre opplysninger som BØR og KAN tas med i beskrivelsen av en distribusjon, samt tekniske krav til hvordan opplysningene SKAL uttrykkes.
