= Krav til samsvar [[Samsvarskrav]]

== Krav til applikasjoner som leverer metadata [[Samsvarskrav-leverer-metadata]]

For å være i samsvar med denne standarden, SKAL en applikasjon som leverer metadata:

* Levere en beskrivelse av katalogen, som minimum med de obligatoriske egenskapene spesifisert i <<Katalog>>. 

* Levere informasjon for obligatoriske egenskaper spesifisert i <<Katalogpost>>, vel å merke at bruken av <<Katalogpost>> er frivillig. 

* Levere beskrivelser av datasettene som er i katalogen, som minimum med de obligatoriske egenskapene spesifisert i <<Datasett>>. 

* Levere beskrivelser av distribusjoner, hvis noen, av datasett i katalogen, som minimum med de obligatoriske egenskapene spesifisert i <<Distribusjon>>. 

* Levere beskrivelser av datatjenester, hvis noen, av datasett i katalogen, som minimum med de obligatoriske egenskapene spesifisert i <<Datatjeneste>>. 

* Levere informasjon om alle organisasjoner/aktører som er involvert i beskrivelsene av katalogen, datasettene osv., som minimum med de obligatoriske egenskapene spesifisert i <<Aktør>>. 

* Bruke de kontrollerte vokabularene som er beskrevet i Merknad til de enkelte egenskapene. Andre kontrollerte vokabularer KAN brukes i tillegg.

== Krav til applikasjoner som mottar metadata [[Samsvarskrav-mottar-metadata]]

For å være i samsvar med denne standarden, SKAL en applikasjon som mottar metadata:

* Prosessere informasjon for alle klasser og egenskaper som er spesifisert i denne standarden.  

* Prosessere informasjon for alle kontrollerte vokabularer som er eksplisitt spesifisert for de enkelte egenskapene. 


I konteksten av denne standarden, betyr det «å prosessere» at den mottakende applikasjon aksepterer innkommende data og transparent videreformidler dataene til aktuelle applikasjoner og tjenester. 

== Spesielt om forholdet mellom DCAT-AP-NO og DCAT-AP/DCAT [[Forholdet-dcatno-dcatap-dcat]]

DCAT-AP-NO er basert på summen av EUs DCAT-AP og W3Cs DCAT. 

For å dekke norske behov som ikke er dekket av DCAT-AP/DCAT, gjenbruker DCAT-AP-NO klasser og egenskaper fra andre velkjente vokabularer. Utvidelsene er dokumentert med merknader a la «Norsk utvidelse: Ikke eksplisitt spesifisert i DCAT-AP/DCAT». Klasser og egenskaper som finnes eksplisitt spesifisert i DCAT-AP eller DCAT, men som det ennå ikke er klare nasjonale behov/bruksområder for, er på den annen side ikke eksplisitt tatt med i DCAT-AP-NO. 

For at en applikasjon skal være i samsvar med DCAT-AP-NO, SKAL klasser og egenskaper som er eksplisitt spesifisert i DCAT-AP-NO brukes slik de er spesifisert. En applikasjon KAN også bruke klasser og egenskaper som ikke er eksplisitt spesifisert i DCAT-AP-NO men som finnes spesifisert i DCAT-AP/DCAT, og allikevel være i samsvar med DCAT-AP-NO, så lenge klassene og egenskapene brukes slik de er spesifisert i DCAT-AP/DCAT. 

En applikasjon KAN bruke klasser og egenskaper som ikke er eksplisitt spesifisert i hverken DCAT-AP-NO, DCAT-AP eller DCAT. DCAT-AP-NO stiller imidlertid ingen krav til at informasjon for slike klasser og egenskaper skal kunne prosesseres av mottakende applikasjoner, jf. <<Samsvarskrav-mottar-metadata>>. 
